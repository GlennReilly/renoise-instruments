
- SampleSource - Drums (Drums.MOD)

In deze txt zal ik uitleggen hoe je door losse samples te mixen, met maar een 
kanaal toch ingewikkelde drumpatronen kan maken.
Laadt Drums.MOD in en lees mee:

- Block 0
Hier hoor je het de hele drumloop die naar een kanaal gemixed gaat worden. Op
kanaal 0 zit de bassdrum, op kanaal 1 de tambourijn, op kanaal 2 de hihats en
op kanaal 3 de snaredrum. De snaredrum en claps zijn al met elkaar gemixed met een
verhouding van 100% source level/100% destination level.

- Block 1
Er is nog niks gemixt, maar de samples in kanaal 2 en 3 zijn nu nog maar een 
lijn lang. De open hihat (OH, sample 2) is gesplitst in OH1 (sample 3) en OH2
(sample 7). De Sd sample (9) is gesplitst in Sd1 (4) en Sd2 (5). Claps+Sd (6)
is ingekort tot Claps+Sd1 (B). We hebben geen Claps+Sd2 sample nodig omdat de
Claps sample maar een lijn lang is.
Het moeilijkste is om uit te zoeken hoe lang een lijn duurt. De lengte van de
samples moet precies goed zijn, als deze te lang is hoor je klikken (verhoog 
het tempo om dat te horen), en met te korte samples vallen er stiltes (verlaag 
het tempo).
Om uit te vinden hoe lang een sample voor een lijn bij een bepaald tempo moet
zijn is het het makkelijkst om een openhihat te nemen en met die sample het
volgenden blok te maken:

 000 F-3 10000  Deze sample duurt maar een lijn. 
 001 --- 00C00
 002 --- 00000
 003 --- 00000 

Speel dit af, neem het op een cassettebandje op, sample het, haal de
ongebruikte ruimte er af en kijk hoe lang de sample is. Dit is de lengte van
een lijn in bytes bij het tempo waarmee het blok afgespeeld is.
Als je nog klikjes hoort moet je de samples steeds iets korter maken tot je
niets meer hoort.

- Block 2
Hier zijn de tambourijnen met de hihats gemixt met een verhouding van 50%/50%.

- Block 3
Nu is alles bij elkaar gemikt, weer met een verhouding van 100%/100%. Met deze
samples kan je nu alle drumpatronen maken die je maar wil, en dat neemt 
evenveel geheugen in als twee breakbeats van 16 lijnen lang!

Let Op!: Alleen met OctaMed versie 5 kan je mixen met verschillende
verhoudingen. In andere programma`s kan je hetzelfde doen door te mixen en dan
het volume te verdubbelen, maar dan krijg je wel vervorming.  

- Tips
Het is het handigst om eerst van alle losse samples de volumes te veranderen
totdat het goed klinkt (let op dat de hihats niet te hard worden), en dan pas
de samples te gaan mixen.

Je kunt hihats en snaredrums frisser laten klinken door ze te boosten. Doe dit
altijd voordat je de samples gemixt hebt, anders versterk je de ruis van de
bassdrum.
