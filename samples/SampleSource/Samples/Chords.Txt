
- SampleSource - Chords

Het zal je vast wel opgevallen zijn dat er bij de strings, orgels en piano`s
veel verschillende samples te vinden zijn met allemaal rare getalletjes 
erachter. In deze txt zal ik uitleggen wat die getalletjes betekenen en vooral
hoe je deze samples het beste kan gebruiken.

 AString49
 DpOrgan0        
 DpOrgan37.2
 DpOrgan47.4
  |      | |
  |      | \--- Lengte van de sample
  |      |
  |      \----- Accoordnummer 
  |
  \------------ Naam 


- De Lengte
Achter de naam van de sample staan een of twee getallen. Het tweede getal 
geeft de lengte van het accoord aan. Hoe lager het getal, hoe korter de 
sample is.
Bij het opnemen is het aansturen van de synthesizers gebeurd met behulp van 
octamed. Een lengte van 1 wil zeggen dat bij een snelheid van 125 Bpm de noot 
in Oktamed een lijn lang gespeeld heeft, een lengte van 2 betekend twee 
lijnen, enzovoort...

 000 C-3 10000    Deze noot klinkt gedurende een lijn.
 001 --- 00FFF
 002 --- 00000
 003 C-3 20000    Deze noot duurt drie lijnen.
 004 --- 00000
 005 --- 00000
 006 --- 00FFF
 007 --- 00000


- Het Accoordnummer
Het accoordnummer bestaat uit twee getallen die aangeven welke tonen er in de 
accoordsample zitten. Dit wordt aangegeven in halve toonafstanden. De eerste 
toon van de accoordsample, de grondtoon, is altijd de toonhoogte waarop je de
sample afspeelt. De tweede toon van de accoordsample zit 3 of 4 halve 
afstanden boven de grondtoon. De derde zit er 6, 7, 8 of 9 halve afstanden 
boven.
Stel nu dat je een sample van het accoord 47 hebt en je speelt deze sample af
op C-3. Dan wordt C-3 dus de grondtoon van het accoord. De tweede toon zit er
vier halve toonafstanden boven, dat is dus E-3. tel maar mee; van C naar C# is
een halve afstand, van C naar D zijn er twee, van C naar D# drie, en van C 
naar E zijn vier halve toonafstanden. De derde toon zit er 7 halve 
toonafstanden boven en is dus G-3. Het accoord 47 bestaat dus, als je het 
tenminste op C-3 speelt, uit: C-3, E-3 en G-3.

 Het accoord 47 op C-3:

 C-3   C#-3   D-3   D#-3   E-3   F-3   F#-3   G-3   G#-3   A-3   A#-3   B-3    
  |                         |                  |
  +--1------2-----3------4--/                  |
  |                                            |
  \--1------2-----3------4-----5-----6------7--/

 Het accoord  bestaat, mits op C-3 gespeeld uit: C-3, E-3 en G-3.


- Toonladders
Bij het verzinnen van een loopje heb je vast al gemerkt dat je nooit alle 12 
verschillende tonen gebruikt. Je gebruikt dan alleen tonen uit een bepaalde 
toonladder. Een toonladder is een verzameling toonhoogtes die goed bij elkaar 
passen. Om goed van accoorden gebruik te kunnen maken is het belangrijk om te
weten welke toonladder je gebruikt.
De volgende toonladder is de eenvoudigste en meest gebruikte, het is de
toonladder van C Majeur:

C   D   E   F   G   A   B   C

De volgende toonladder wordt vooral in house vaak gebruikt, het is de
toonladder van F Mineur:

F   G   G#  A#  C   C#  D#  F

De letters (C en F) geven aan met welke toon de toonladder begint. Mageur of
Mineur geeft aan met welke soort toonladder we te maken hebben. Het verschil
zit hem in de afstanden tussen de tonen. Een Mageur toonladder heeft altijd
achtereenvolgens 2, 2, 1, 2, 2, 2 en 1 halve toonafstand tussen de tonen. Een
mineur toonladder heeft de afstanden 2, 1, 2, 2, 1, 2 en 2. Dit verschil kun 
je goed horen. Een majeur toonladder klinkt meestal wat vrolijker, een mineur
toonladder wat droeviger, of juist agressief.

 De C Majeur toonladder heeft de afstanden 2 2 1 2 2 2 1:
            
 C   C#  D   D#  E   F   F#  G   G#  A   A#  B   C   C#  D   D#  E   F   F#  G
 |       |       |   |       |       |       |   |
 \---2---+---2---+-1-+---2---+---2---+---2---+-1-/


 De F Mineur toonladder heeft de afstanden 2 1 2 2 1 2 2:

 C   C#  D   D#  E   F   F#  G   G#  A   A#  B   C   C#  D   D#  E   F   F#  G
                     |       |   |       |       |   |       |       |
                     \---2---+-1-+---2---+---2---+-1-+---2---+---2---/

Als je dus een leuk baslijntje of loopje hebt gevonden waarbij je accoorden
wilt gebruiken, moet je eerst uitzoeken wat de toonladder is. Het makkelijkste
is om gewoon in de volgende tabel de toonladder op te zoeken door te kijken 
welke noten je gebruikt hebt.

 Majeur toonladders (afstanden: 2 2 1 2 2 2 1)

 C  Maj - C   D   E   F   G   A   B   C
 C# Maj - C#  D#  F   F#  G#  A#  C   C#
 D  Maj - D   E   F#  G   A   B   C#  D
 D# Maj - D#  F   G   G#  A#  C   D   D#
 E  Maj - E   F#  G#  A   B   C#  D#  E
 F  Maj - F   G   A   A#  C   D   E   F
 F# Maj - F#  G#  A#  B   C#  D#  F   F#
 G  Maj - G   A   B   C   D   E   F#  G
 G# Maj - G#  A#  C   C#  D#  F   G   G#
 A  Maj - A   B   C#  D   E   F#  G#  A
 A# Maj - A#  C   D   D#  F   G   A   A#
 B  Maj - B   C#  D#  E   F#  G#  A#  B

 Mineur toonladders (afstanden: 2 1 2 2 1 2 2)

 C  Min - C   D   D#  F   G   G#  A#  C  
 C# Min - C#  D#  E   F#  G#  A   B   C#
 D  Min - D   E   F   G   A   A#  C   D
 D# Min - D#  F   F#  G#  A#  B   C#  D#
 E  Min - E   F#  G   A   B   C   D   E
 F  Min - F   G   G#  A#  C   C#  D#  F
 F# Min - F#  G#  A   B   C#  D   E   F#
 G  Min - G   A   A#  C   D   D#  F   G
 G# Min - G#  A#  B   C#  D#  E   F#  G#
 A  Min - A   B   C   D   E   F   G   A
 A# Min - A#  C   C#  D#  F   F#  G#  A#
 B  Min - B   C#  D   E   F#  G   A   B

Ook als je niet gebruik wilt maken van accoorden is het handig om te weten
welke toonladder je gebruikt. Het is dan veel makkelijker om bij een loopje 
dat je verzonnen had een baslijntje te verzinnen, omdat je weet velke tonen je
kan gebruiken. Je moet overigens niet denken dat alle tonen die je gebruikt 
altijd in een toonladder voor moeten komen. Je mag ook best tonen gebruiken 
die niet in een toonladder voorkomen, als je dat goed vindt klinken. 

Let Op!: Er zijn Majeur en Mineur toonladders die veel op elkaar lijken zoals 
C Maj en A Min. Om toch uit te vinden welke toonladder je gebruikt kun je
kijken op welke toon je loopje begint of eindigt, of hoe vaak een bepaalde 
toon in je loopje voorkomt. Een melodie begint of eindigt namelijk bijna 
altijd op de grondtoon en die grondtoon is ook vaak de meest gebruikte toon.
Een voorbeeld, je hebt het loopje A A B C B C A D B A verzonnen. Dit zou bij 
de toonsoort C Maj kunnen horen, maar ook bij A Min. Maar het begint en 
eindigt op een A, en die A wordt vier keer gebruikt, dus de toonsoort moet wel 
A Mineur zijn. 
 

- Accoorden
We maken gebruik van twee soorten accoorden, het gewone en het overmatige
accoord. Het gewone accoord bestaat uit de eerste, derde en vijfde toon vanaf
de grondtoon van het accoord. Het overmatige accoord bestaat uit de eerste,
derde en zesde toon. Deze tonen zijn de tonen zoals die in een toonladder
voorkomen.
We gaan nu in de C Majeur toonladder het gewone F accoord zoeken. F wordt dus
de eerste toon van het accoord. A wordt de tweede toon want die zit drie tonen
van F af. De derde toon wordt dan C. Het accoord moet dus F A C worden.
 
 Het F gewoon accoord in de C Majeur toonladder is F A C: 

 C   D   E   F   G   A   B   C   D   E   F   G   A   B   C  
             |       |       |
             1   2   3   4   5

Nu in dezelfde toonladder het F overmatig accoord. Dit is makkelijk omdat
alleen de laatste toon van het accoord verandert. Het accoord wordt dus F A D.
Daarna zoeken we ook even uit wat in de F Mineur toonladder het C# overmatig
accoord is.
  
 Het F overmatig accoord in de C Majeur toonladder is F A D: 

 C   D   E   F   G   A   B   C   D   E   F   G   A   B   C
             |       |           |
             1   2   3   4   5   6

 Het C# overmatig accoord in de F Mineur toonladder is C# F A#:

 F   G   G#  A#  C   C#  D#  F   G   G#  A#  C   C#  D#  F
                     |       |           |
                     1   2   3   4   5   6

Let Op!: Vanaf nu zetten we geen gewoon meer bij een accoord. F gewoon wordt
vanaf nu simpelweg F genoemd. 


- Voorbeelden
Je weet nu genoeg om de accoordsamples te kunnen gebruiken. Ik kan me echter
goed voorstellen dat alles niet in een keer helemaal duidelijk is geworden.
Daarom twee voorbeelden om het een en ander duidelijk te laten worden.

Voorbeeld 1 - Orgelpartij (Chords.MOD)
We gaan de orgelpartij van een oud rock n' roll nummer namaken. De toonsoort
van dit nummer is C Majeur. De accoorden zijn C, C overmatig F, F overmatig, 
G, G overmatig, A en A overmatig.
We gaan eerst met behulp van de toonladder uitzoeken welke noten er in de
accoorden zitten

 C   D   E   F   G   A   B   C   D   E   F   G   A   B   C
 |       |       |   |
 1   2   3   4   5   6

 C           - C E G
 C overmatig - C E A

 C   D   E   F   G   A   B   C   D   E   F   G   A   B   C
             |       |       |   |
             1   2   3   4   5   6

 F           - F A C
 F overmatig - F A D
 G           - G B D
 G overmatig - G B E
 A           - A C E
 A overmatig - A C F

Nu moeten we kijken welke accoordsamples we kunnen gebruiken om deze accoorden
na te spelen. We beginnen met het C accoord, dit bestaat uit de tonen C E G.
Eerst kijken we wat de afstanden tussen deze tonen zijn. van C naar E zijn 4
halve afstanden. Van C naar G zijn er 7. We hebben dus een accoordsample met
accoordnummer 47 voor het C accoord nodig.

 C   C#  D   D#  E   F   F#  G   G#  A   A#  B   C   C#  D   D#  E   F   F#  G
 |               |           |
 +-1---2---3---4-/           |
 |                           |
 \-1---2---3---4---5---6---7-/

 C           - C E G - 47

Bij het C overmatig accoord is alleen de laatste toon anders, dat is een A. 
Van C naar A zijn 9 halve afstanden. we hebben dus een accoordsample met 
accoordnummer 49 nodig.

 C   C#  D   D#  E   F   F#  G   G#  A   A#  B   C   C#  D   D#  E   F   F#  G
 |               |                   |
 +-1---2---3---4-/                   |
 |                                   |
 \-1---2---3---4---5---6---7---8---9-/

 C overmatig - C E A - 49

Nu de rest. Bij de F en G accoorden komen we op dezelfde accoordnummers uit 
als bij de C accoorden.
Let Op!: Vanaf nu zetten we meerdere accoorden in een diagram. Hieronder is 
het F en F overmatig accoord uitgewerkt

 C   C#  D   D#  E   F   F#  G   G#  A   A#  B   C   C#  D   D#  E   F   F#  G
                     |               |           |       |
                     +-1---2---3---4-/           |       |
                     |                           |       |
                     \-1---2---3---4---5---6---7-+-8---9-/

 F           - F A C - 47
 F overmatig - F A D - 49
 G           - G B D - 47
 G overmatig - G B E - 49

En als je net dacht dat het voorspelbaar begon te worden, komen er bij de A
accoorden hele andere accoordnummers uit:

 C   C#  D   D#  E   F   F#  G   G#  A   A#  B   C   C#  D   D#  E   F   F#  G
                                     |           |               |   |
                                     +-1---2---3-/               |   |
                                     |                           |   |
                                     \-1---2---3---4---5---6---7-+-8-/

 A           - A C E - 37
 A overmatig - A C F - 38

De accoordsamples die we nodig hebben zijn dus: 47, 49, 37 en 38.
Om deze orgelpartij te horen moet je Chords.MOD inladen in OktaMed, ProTracker
of welk programma je dan ook gebruikt.  
Je kan goed horen welk effect het afwisselen van gewone met overmatige
accoorden geeft. In Block 0 zitten gewone en overmatige accoorden In Block 1 
zijn alleen de gewone accoorden gebruikt en dat klinkt duidelijk een stuk 
saaier.


- Voorbeeld 2 - Vanaf Het Begin
Je zat een beetje met een sampletje te klooien en opeens heb je een prachtig
basloopje verzonnen. Daar moeten accoorden bij

 E   G#  E   G#  
 E   A   E   A
 E   F#  E   F#
 E   G#  E   G#

De toon E komt er wel verdacht vaak in voor. De toonsoort zal wel E zijn. Eens
kijken in de tabel met toonladders. Ja! In E Majeur komt ook F# en G# voor, 
het loopje klinkt trouwens wel vrolijk, dus dat kan kloppen.

 E   F#  G#  A   B   C#  D#  E

Je hebt geen flauw idee welke accoorden je gaat gebruiken, hoewel accoorden op
E, F#, G# en A wel voor de hand liggen, die heb je immers ook in je loopje
gebruikt. Maar goed je wil alles proberen dus even alle accoorden opzoeken.

 C   C#  D   D#  E   F   F#  G   G#  A   A#  B   C   C#  D   D#  E   F   F#  

 E  - E  G# B  - 47   Overmatig B  -> C# - 49 
 F# - F# A  C# - 37   Overmatig C# -> D# - 39
 G# - G# B  D# - 37   Overmatig D# -> E  - 38
 A  - A  C# E  - 47   Overmatig E  -> F# - 49
 B  - B  D# F# - 47   Overmatig F# -> G# - 49
 C# - C# E  G# - 37   Overmatig G# -> A  - 38
 D# - D# F# A  - 36   Overmatig A  -> B  - 38

Prima, je laadt 36, 37, 38, 39, 47 en 49 van een leuk geluid in en je houdt 
dit lijstje bij de hand. Proberen maar...


- Tips
Een veelgebruikte combinatie zijn de accoorden die op de eerste, vierde en
vijfde toon van de toonladder beginnen, Ook veel gebruikt is de combinatie
vierde, vijfde en zesde.

Een keyboardje (al is het maar een casiootje van vijftig piek) is erg handig
bij het uitproberen van accoorden.

Soms kom je in modules van anderen stringsamples tegen waar Maj of Min
achterstaat, dit is hetzelfde als 47 en 37.

 37 = Maj, Major, Mineur, 137
 47 = Min, Minor, Mineur, 147

